# Bozza

## Introduzione

### Contesto

Il cancro è una condizione patologica caratterizzata da una proliferazione incontrollata delle cellule, permettendone l'infiltrazione in organi e tessuti, ed alterandone conseguentemente struttura e funzionamento. La crescita esponenziale è causata da mutazioni del DNA all'interno delle cellule, poiché quest'ultimo contiene le informazioni che descrivono come le cellule debano svilupparsi e moltiplicarsi, ed errori in queste istruzioni possono portare a rendere la cellula cancerosa. Nella maggior parte dei tipi di cancro una sola aberrazione non è sufficiente allo sviluppo di un cancro, e sono necessarie una moltitudine di mutazioni, alcune presenti alla nascita come errori nelle informazioni del DNA cellulare, altre acquisite nel corso del tempo sia per mutazioni casuali, sia per scorretti comportamenti nel proprio stile di vita. Inoltre, nononstante molti tumori si sviluppino a partire da una sola cellula, affinché il tumore possa proliferare sono necessarie mutazioni tumorali attraverso le quali tale cellula possa progressivamente acquisire vantaggio evolutivo sulle cellule limitrofe, entrando in un processo detto di _evoluzione clonale_. In aggiunta, le cellule iniziano il processo di proliferazione e divisione incontrollata solo quando le mutazioni intaccano i geni che regolano e promuovono la crescita cellulare, detti _proto-oncogeni_, che divengono a loro volta _oncogeni_ quando mutazioni al loro interno ne modificano le funzionalità, aumentando la quantità delle proteine prodotte. Una volta oncogeni, le cellule hanno maggior probabilità di dividersi incontrollatamente.

La ricerca verso una cura per il cancro è in costante sviluppo, per via della sua alta letalità e della complessità che lo caratterizza. Attualmente, le principali tecniche che vengono utlizzate per eliminare, controllare, contenere o rimandare gli effetti del cancro il più possibile sono le seguenti:
- la chirurgia, attraverso la quale viene fisicamente rimossa la zona cancerosa, generalmente riservata ai tuomori solidi;
- la radioterapia, che sfrutta i raggi X per distruggere le cellule cancerose, e viene concentrata quanto possibile nella regione del cancro al fine di preservare le cellule sane; la radioterapia può però aumentare il rischio di sviluppare altri tumori a sua volta, come leucemie o sarcomi, o può presentare effetti ritardati come demenza, amnesia o difficoltà cognitive in progressivo peggioramento;
- la chemioterapia, che attraverso farmaci citotossici blocca la divisione cellulare di tutte le cellule, anche di quelle sane, provocando effetti collaterali a tutti i tessuti a rapido ricambio;
- la terapia ormonale, con la quale si altera l'equilibrio di specifici ormoni, che può però portare a dolori articolari ed osteoporosi;
- la target terapia, costituita da farmaci biologici contenenti anticorpi o sostanze inibitrici che bersagliano e riconoscono precisamente la cellula tumorale, e ne promuovono la distruzione da parte del sistema immunitario dell'organismo affetto dalla malattia; la target terapia è talvolta difficile da sviluppare per via della struttura o della funzionalità del target da bersagliare, ed oltre a presentare eventuali effetti collaterali a vari organi, le cellule del cancro possono diventare resistenti a questo tipo di terapia se riescono a trovare un modo per svilupparsi che non dipenda dal target della terapia somministrata.

In particolare, la target terapia negli ultimi anni è stata oggetto di molte ricerche poiché uno strumento in grado di colpire esclusivamente un determinato target potrebbe aiutare nella diminuzione degli effetti collaterali che attualmente caratterizzano tutte le cure fin'ora sviluppate contro il tumore, evitando o limitando al minimo la distruzione di cellule sane.

### Mutazioni

Il _cell signaling_ è il processo per mezzo del quale una cellula può interagire con sé stessa, con altre cellule, o con l'ambiente circostante; attraverso il cell signaling viene trasdotto e trasmesso un qualche segnale. I segnali possono essere di vario tipo, generalmente chimici ma anche di pressione, tensione, temperatura o luce. Un _pathway_ è una serie di azioni tra molecole all'interno di una cellula che portano ad una sua modifica o alla creazione di un prodotto. Per lo studio del cancro, sono di particolare interesse i _signaling pathways_, i pathway che permettono la trasmissione dei segnali delle cellule, poiché individuare e bloccare i pathway che sono responsabili delle funzioni principali della crescita del tumore, e che ne permettono conseguentemente la proliferazione, può terminarne lo sviluppo. I pathway hanno una "direzione" in cui le azioni avvengono, e si utilizzano i termini _upstream_ e _downstream_ per indicare rispettivamente ciò che avviene al loro inizio o alla loro fine.

All'interno del cancro si distinguono due tipi di mutazioni: le mutazioni _passenger_ e le mutazioni _driver_. Le mutazioni _passenger_ sono mutazioni che non forniscono benefici diretti alla crescita e allo sviluppo del tumore, mentre le mutazioni _driver_ sono in grado di influenzare in maniera diretta il cancro, conferendo vantaggio di selezione evolutiva e permettendo di accrescere il numero di cellule tumorali. Con _gene driver_ si intende un gene che contiene almeno una mutazione driver, ma può contenere anche mutazioni passenger. Poiché rivestono un ruolo decisivo nella proliferazione e nello sviluppo del cancro, le mutazioni driver suscitano grande interesse scientifico, nell'intento di sviluppare tecniche per ridurre il vantaggio evolutivo per l'eccessiva crescita della cellula. Infine, con _pathway driver_ si intende un pathway che presenta almeno un _gene driver_.

TODO INSERIRE (ED ESPANDERE) QUESTA PARTE?
I geni driver possono essre classificati in 12 signaling pathway, che regolano le funzioni di sopravvivenza, destino e riparazione genomica delle cellule.

### Classificazione delle mutazioni

Per categorizzare le mutazioni nelle due tipologie descritte, è necessario verificarne la funzionalità biologica, ad oggi analisi di difficile attuazione. Esistono metodi che permettono di predire l'impatto funzionale delle mutazioni attraverso conoscenze _a priori_, ma generalmente questi approcci non riescono ad integrare le informazioni con i vari tipi di mutazioni (TODO MENZIONARLI?) adeguatamente, e poiché si basano su informazioni pregresse non sono efficaci per le proteine meno studiate. Grazie al costo in decremento del sequenziamento del DNA nel corso degli anni, è possibile distinguere le mutazioni nelle due categorie attraverso un altro approccio, studiandone la frequenza. In particolare, le mutazioni driver sono proporzionatamente le più mutate all'interno del genoma dei pazienti oncologici, e la frequenza con la quale risultano mutate è nettamente superiore alla media. Ma la difficoltà di questo approccio è che le mutazioni driver variano tra i pazienti oncologici, anche aventi lo stesso tipo di cancro, e questa eterogeneità non permette di determinare le mutazioni driver in maniera decisiva attraverso la sola analisi di frequenza. È stato riscontrato che è presente poca sovrapposizione dei geni mutati di coppie di sample presi anche dallo stesso paziente (TODO MDPFinder). Questa eterogeneità è principalmente giustificata dal fatto che le mutazioni driver bersagliano geni facenti parte dei signaling pathway delle cellule, dunque diversi pazienti potrebbero avere mutazioni dislocate in punti diversi del pathway. Di conseguenza non è sufficiente effettuare ricerche per frequenza sui singoli geni, ma sono necessarie analisi per verificare se interi gruppi di geni risultano frequentemente mutati.

### Mutua esclusività

La maggior parte delle tecniche che negli ultimi anni sono state sviluppate per la ricerca delle mutazioni driver sfrutta un principio che si evince statisticamente dai dati dei pazienti oncologici, e riguarda la *mutua esclusività* delle mutazioni driver: ogni paziente possiede un numero relativemente basso di mutazioni, le quali perturbano molteplici pathway cellulari, di conseguenza ogni pathway conterrà mediamente 1 sola mutazione driver per paziente. Questo concetto di _mutua esclusività_ tra le mutazioni driver all'interno di uno stesso pathway, statisticamente osservato nei pazienti, viene dunque assiomatizzato negli algoritmi di ricerca delle mutazioni driver. Non è ancora nota una spiegazione che possa giustificare questo fenomeno, ma sono state avanzate le seguenti ipotesi:
- un'ipotesi è che geni mutuamente esclusivi siano funzionalmente legati all'interno di pathway in comune, dunque agirebbero sugli stessi effettori downstream; questo determinerebbe ridondanza funzionale, e di conseguenza condividerebbero vantaggio selettivo, e l'aberrazione di anche solo uno dei geni mutuamente esclusivi è sufficiente a deteriorare del tutto i pathway in comune, rendendo innecessaria l'alterazione dei rimanenti; questa spiegazione non è comunque in grado di giustificare a pieno il fenomeno, poiché se questa fosse la causa la co-alterazione di geni mutuamente esclusivi non dovrebbe comunque apportare conseguenze negative alla cellula;
- un'altra ipotesi è che la co-occorrenza di alterazioni mutuamente esclusive siano dannose per la sopravvivenza del cancro, dunque le cellule che presentano tali co-occorrenze verrebbero eliminate dalla popolazione; potrebbe succedere infatti che l'alterazione di uno di due geni di una coppia mutuamente esclusiva sia compatibile con la sopravvivenza della cellula, mentre l'aberrazione simulanea di entrambe non lo sia, rendendo la coppia _synthetic lethal_; questo potrebbe portare allo sviluppo di target terapia che vada a bersagliare le coppie di questo tipo, andando ad attivare o disattivare geni intenzionalmente per sfruttare la proprietà di _synthetic lethality_, cessando la vita della cellula. TODO A QUESTO PROPOSITO IN UNA VECCHIA MAIL HO FATTO UNA GRANDE DISAMINA DI UN CASO PARTICOLARE, FORSE SAREBBE INTERESSANTE RIPORTARLO

Va sottolineato che il fenomeno di mutua esclusività non si presenta _tra pathway differenti_, ma esclusivamente all'interno di uno stesso pathway. Inoltre, i pathway driver presentano la caratteristica di _copertura_, ovvero i geni driver che li compongono risultano frequentemente mutati in molti sample. Dunque, un pathway driver è costituito da un gruppo di geni mutati in molti pazienti, ma le cui mutazioni sono approssimativamente mutuamente esclusive tra loro. È noto anche che pathway aventi tali caratteristiche sono composti da un esiguo numero di geni rispetto ai più citati in letteratura.

### Approcci _de novo_ e _knowledge-based_

Nononstante non sia ancora stata scoperta la ragione del fenomeno della mutua eslcusività, e non sia noto se sia possibile sfruttarla terapeuticamente, è un comportamento che si verifica molto spesso nei dati, ed è dunque interessante provare ad utilizzarla per poter eventualmente far emergere nuove informazioni. Poiché verificare ogni possibile gruppo di geni richiede dimensioni dei sample proibitive (per via del _multiple hypothesis testing correction_ TODO IN CHE SENSO?), gli approcci che sono stati sviluppati nel tempo rientrano principalmente in due grandi categorie: gli approcci _de novo_, che effettuano la ricerca utilizzando solamente dati dei genomi dei pazienti per scovare pattern di mutua esclusività, ed i metodi _knoledge-based_, che integrano l'analisi con altre informazioni, derivata dai signaling pathway, reti d'interazioni tra proteine o altri dati sui fenotipi. Naturalmente, gli approcci de novo potrebbero non avere informazioni a sufficienza, poiché non attingono o consultano solo marginalmente la letteratura nota; di contro, la conoscenza attuale delle interazioni di geni e proteine è attualmente incompleta, e la maggior parte dei database che contengono i pathway noti non rispecchiano precisamente le interazioni che avvengono all'interno di una cellula cancerosa. Dunque, i metodi de novo potrebbero trovare risultati nuovi ma non necessariamente accurati e difficili da giustificare, mentre gli approcci knowledge-based potrebbero limitare la possibilità di effettuare scoperte biologiche nuove.
