# Introduzione

## Il cancro

### Panoramica

Il **cancro** è un gruppo di malattie caratterizzate dalla _crescita incontrollata delle cellule_ che invadono tessuti ed organi e ne compromettono le funzionalità. Esistono oltre 100 tipi di cancro, come _carcinomi_, _sarcomi_ e _leucemie_, ed ogni anno i decessi per il cancro sono nell'ordine dei _milioni_. Ciò mostra quanto sia importante trovare trattamenti efficaci contro questa malattia.

### Le cause

Lo **sviluppo del cancro** è un _processo complesso_ e graduale, influenzato da vari fattori, rendendo troppo semplicistico attribuire il cancro ad una sola causa. Ad esempio, **radiazioni** e molti altri _agenti cancerogeni chimici_ agiscono danneggiando il DNA e **causando mutazioni**. Questi sono noti come **agenti innescanti**, perché _innescano cambiamenti genetici_ che portano al cancro. Esempi ne sono le radiazioni ultraviolette solari, ed il fumo di tabacco, che contribuisce a una parte significativa di tutte le morti per cancro.

Le varie modalità con cui diversi fattori contribuiscono al cancro evidenziano la _complessità della malattia_, e sottolineano l'importanza di sviluppare **approcci terapeutici** efficaci.

### Il ruolo delle mutazioni nel cancro

La caratteristica fondamentale dello sviluppo del cancro è la **clonabilità tumorale**, la proprietà per la quale i tumori si sviluppano spesso da **singole cellule** che iniziano a _proliferare_ in modo anomalo. Tuttavia, l'origine clonale dei tumori non implica che la cellula progenitrice iniziale avesse fin dall'inizio _tutte le caratteristiche_ di una cellula cancerosa. Infatti, il cancro evolve attraverso un _processo multistep_ in cui le cellule acquisiscono _gradualmente caratteristiche maligne_ tramite una serie di **alterazioni**.

A livello cellulare, lo _sviluppo del cancro_ è visto come un **processo di mutazione e selezione** per cellule con capacità sempre maggiori di proliferare, sopravvivere e metastatizzare. La prima fase, nota come **iniziazione tumorale**, comporta un'alterazione genetica che innesca una _crescita anomala_ in una singola cellula, portando all'espansione di una popolazione di cellule tumorali derivate clonamente. La progressione tumorale continua con l'insorgere di **ulteriori mutazioni**, alcune delle quali offrono un _vantaggio selettivo_, rendendo le cellule portatrici di queste mutazioni vantaggiose _dominanti_ all'interno del tumore, in un processo noto come **selezione clonale**. Questa selezione continua nel corso dell'evoluzione del tumore, facendolo crescere più rapidamente e diventare sempre più maligno.

È dunque evidente che le **mutazioni** ricoprono un ruolo fondamentale per lo sviluppo e la progressione del _cancro_. Pertanto, per combattere efficacemente questa malattia, è essenziale acquisire una comprensione completa di come queste _alterazioni genetiche_ si verificano e contribuiscono allo sviluppo del tumore.

## Terapie bersaglio

### Terapie attuali

La ricerca per trovare _cure e trattamenti_ per il cancro è in continua evoluzione, a causa della gravità e della complessità della malattia. Attualmente, le principali tecniche per rimuovere e gestire il cancro includono _chirurgia_, _radioterapia_, _chemioterapia_ e _terapia ormonale_. Ma nonostante i progressi realizzati, ognuno di questi approcci è tutt'ora _significativamente limitato_, e può portare a _recidive tumorali_ e molti altri **effetti collaterali indesiderati**.

### Panoramica

Le problematiche che caratterizzano gli attuali trattamenti del cancro hanno spinto ad un maggiore interesse per le **terapie mirate alle mutazioni**. La **terapia mirata** è un trattamento per il cancro che si _concentra sulle proteine_ responsabili della crescita e della diffusione delle cellule tumorali, costituendo la base della **medicina di precisione**. Il vantaggio cruciale che questo tipo di terapie hanno è che differiscono della chemioterapia standard, che distrugge indiscriminatamente _cellule normali e tumorali_, poiché sono in grado di attaccare _specificamente le proteine anormali_ prodotte da geni mutati. Questo approccio offre una maggiore selettività e riduce gli effetti collaterali.

<!-- ### Svantaggi ed effetti collaterali -->
<!---->
<!-- La terapia mirata presenta anch'essa _limitazioni_, tra cui la **difficoltà di sviluppare farmaci** per _obiettivi complessi_, e la possibilità di **resistenza** da parte delle cellule tumorali. Inoltre, anche se in generale ha _profili di tossicità moderati_, gli effetti collaterali variano da persona a persona e possono differire per gravità. Ad ogni modo, generalmente gli effetti collaterali sono controllabili e diminuiscono al termine del trattamento, a differenza di altri tipi di trattamento del cancro. -->

Come evidenziato, le **mutazioni** svolgono un _ruolo cruciale_ nello sviluppo del cancro, e la terapia mirata consente di affrontare specificamente queste mutazioni. Tuttavia, resta ancora complesso sviluppare terapie mirate per alcuni geni, e la loro efficacia può variare in base al paziente. La complessità di sviluppare _terapie mirate_ evidenzia la necessità di una ricerca continua per migliorare i trattamenti contro il cancro.

## Mutazioni e pathway

### Mutazioni passeggere e driver

È importante sottolineare che _non tutte le anomalie_ presenti in un tumore sono _rilevanti_ per la sua proliferazione. In effetti, le mutazioni cancerose sono generalmente divise in _due categorie_: le **mutazioni passeggere**, che _non conferiscono vantaggi_ diretti alla crescita tumorale, e le **mutazioni driver**, che invece _contribuiscono attivamente_ alla progressione del cancro fornendo un _vantaggio evolutivo_ e promuovendo la proliferazione delle cellule tumorali. Questa _classificazione_ è essenziale, poiché identificare le mutazioni driver può contribuire significativamente allo sviluppo di **terapie mirate**, che possono _indirizzarsi direttamente alle mutazioni driver_.

### Problemi con analisi di frequenza

Per classificare le mutazioni in queste due categorie, è essenziale valutare la loro **funzione biologica**, anche se questo rimane un compito difficile. Esistono numerosi metodi per prevedere l'impatto funzionale delle mutazioni basati su conoscenze _a priori_. Tuttavia, questi approcci spesso non riescono a integrare le informazioni in modo efficace tra i vari tipi di mutazione e sono limitati dalla loro dipendenza da proteine conosciute, rendendoli _meno efficaci_ per quelle _meno studiate_.

Con la diminuzione del costo del sequenziamento del DNA, è ora possibile categorizzare le mutazioni esaminandone la **frequenza**, poiché le _mutazioni driver_ sono tipicamente le **più ricorrenti** nei genomi dei pazienti. Per geni con numero _molto elevato_ di mutazioni, come TP53 o KRAS, la maggior parte dei metodi statistici suggerirà fortemente che questi geni siano driver.

Tuttavia, i geni con più di una, ma comunque _relativamente poche mutazioni_, sono molto più comuni, e per questo tipo di geni analisi di frequenza **non sono sufficienti** per identificare in modo _affidabile_ i geni driver.

Inoltre, poiché le _mutazioni driver_ si trovano principalmente in geni coinvolti nei **signaling pathway delle cellule**, in molti casi diversi pazienti presentano mutazioni in punti diversi sullo stesso pathway. Di conseguenza, le mutazioni driver possono _variare notevolmente_ tra i campioni di pazienti, anche all'interno dello stesso tipo di cancro, risultando in una **sovrapposizione minima** di geni mutati tra coppie di campioni.

Pertanto, i metodi basati esclusivamente sulla frequenza di mutazione **non possono identificare** in modo definitivo i geni driver che sono mutati a _frequenze relativamente basse_.

### Focus sui pathway

Un metodo alternativo per valutare la ricorrenza di _singole mutazioni_ o geni è esaminare le mutazioni nel contesto dei **signaling pathway di cellule e regolatori**, e ulteriori considerazioni biologiche supportano questo approccio. In particolare, più mutazioni driver alternative in geni diversi possono portare a effetti "_a valle_" simili, quindi il **vantaggio selettivo** è _distribuito_ tra le frequenze delle varie alterazioni genetiche, il che significa che _mutazioni diverse_ possono influenzare lo _stesso pathway_ in vari campioni.

Ciò suggerisce che l'attenzione dovrebbe concentrarsi sui **pathway driver** piuttosto che sulle _singole mutazioni driver_. Tuttavia, l'analisi dei percorsi si basa sull'_identificazione di gruppi di geni_ all'interno di **percorsi noti**. Anche se alcuni di questi sono ben documentati e catalogati in vari database, l'attuale comprensione rimane _incompleta_.

Queste _limitazioni_, insieme al numero crescente di genomi del cancro sequenziati, sollevano la domanda se sia possibile identificare automaticamente gruppi di geni con mutazioni driver o percorsi driver mutati direttamente dai dati delle mutazioni somatiche raccolti da un gran numero di pazienti.

### Ricerca di driver pathway

Trovare percorsi driver mutati può sembrare improbabile a causa dell'_gran numero_ di possibili gruppi di geni da testare. Ad esempio, ci sono più di $10^26$ gruppi di 7 geni umani. Questo rende necessario trovare proprietà o caratteristiche specifiche per guidare la ricerca in modo efficiente. Fortunatamente, la nostra attuale comprensione dei processi mutazionali somatici nel cancro suggerisce _vincoli_ sui modelli di mutazione attesi.

In primo luogo, gli studi suggeriscono che un _pathway importante per il cancro_ dovrebbe essere alterato in un _numero significativo di pazienti_, quindi ci si aspetta che la maggior parte dei pazienti presenti aberrazioni in alcuni geni all'interno di tale percorso. Pertanto, si presume che i _geni driver_ che costituiscono un _percorso driver_ siano frequentemente **mutati in molti campioni**, una caratteristica chiamata **copertura**.

In secondo luogo, mentre questa caratteristica è utile per identificare i percorsi driver, la maggior parte delle tecniche sviluppate negli ultimi anni sfrutta una _proprietà statistica molto più forte_ osservata nei dati dei pazienti oncologici: ogni paziente, in genere, ha un _numero relativamente ridotto di mutazioni che colpiscono più patwhay_, quindi ogni percorso conterrà in media _1 mutazione driver per campione_. Questo concetto di **mutua esclusività** tra _mutazioni driver all'interno dello stesso pathway_, viene quindi assiomatizzato e utilizzato dagli algoritmi di ricerca per identificare mutazioni e percorsi driver. Pertanto, un **pathway driver** è costituito da _geni che sono mutati in numerosi pazienti_, con _mutazioni approssimativamente mutuamente esclusive_.

Sebbene la spiegazione precisa del fenomeno della mutua esclusività non sia ancora completamente compresa, esistono diverse ipotesi plausibili:
- un'ipotesi è che i geni mutuamente esclusivi siano **funzionalmente connessi** all'interno di pathway in comune, creando una **ridondanza funzionale**; di conseguenza, condividerebbero lo stesso _vantaggio selettivo_, il che significa che l'alterazione di un gene mutuamente esclusivo sarebbe _sufficiente_ a interrompere il percorso condiviso, rimuovendo così la _pressione selettiva_ per alterare gli altri;
- un'altra spiegazione è che la _co-occorrenza_ di alterazioni mutuamente esclusive sia **dannosa per la sopravvivenza del cancro**, portando all'_eliminazione_ delle cellule che ospitano tali _co-occorrenze_, e alcune coppie di geni mutuamente esclusivi potrebbero persino essere **letali sintetici**.

## Quantificare la mutua esclusività

Sebbene i meccanismi esatti dietro la _mutua esclusività_ nelle mutazioni genetiche rimangano poco chiari, questo fenomeno può comunque essere sfruttato efficacemente nella ricerca per identificare i pathway driver.

### Difficoltà nel quantificare la mutua esclusività

Trovare un metodo efficace per quantificare il livello di _mutua esclusività_ non è semplice. Nella letteratura statistica, sono definiti _due tipi_ di mutua esclusività: **_hard_** e **_soft_**. La mutua esclusività _hard_ descrive eventi che si presume siano _strettamente_ mutuamente esclusivi, ma in questo contesto non è possibile utilizzarla, poiché la mutua esclusività è una proprietà _osservata statisticamente_ dai dati dei pazienti. Pertanto, è necessario rilassare il vincolo alla mutua esclusività _soft_, in cui due eventi altrimenti indipendenti si sovrappongono meno del previsto, sia a causa del caso che di qualche interazione statistica o genetica.

Inoltre, mentre la mutua esclusività di una _coppia_ di geni può essere valutata utilizzando il test esatto di Fisher, non esiste un metodo concordato per testare analiticamente la mutua esclusività tra _più di due_ geni. Ad esempio, un approccio intuitivo potrebbe consistere nel verificare se _ciascuna coppia_ di geni all'interno di un gruppo di geni mostra mutua esclusività; tuttavia, questo metodo potrebbe non essere corretto, poiché un gruppo di geni può mostrare un forte schema di mutua esclusività nel suo insieme anche se nessuna coppia individuale lo dimostra.

A causa della complessità della misurazione della mutua esclusività, articoli recenti hanno proposto vari approcci, basati su diverse ipotesi, che saranno illustrati successivamente.

### Tipi di approcci

Gli approcci esistenti possono essere classificati in _due categorie_: **_de novo_** e **_knowledge-based_**. Gli approcci _de novo_ identificano schemi esclusivi usando _solo i dati genomici dei pazienti_, senza ricorrere a database preesistenti come quelli sui pathway noti o su reti di interazioni proteiche. Tuttavia, poiché mancano di informazioni esterne, potrebbero risultare _meno precisi_. Al contrario, gli approcci _knowledge-based_ integrano dati noti _a priori_, ma sono _limitati_ dalle lacune negli attuali database esistenti, che spesso non rappresentano accuratamente i pathway presenti nelle cellule tumorali.

## Dendrix

### Una formalizzazione deterministica

Una delle prime e più ampiamente utilizzate formalizzazioni matematiche per modellare e quantificare la mutua esclusività è stata introdotta da Vandin, autore di un algoritmo chiamato Dendrix. Tuttavia, rima di discuterne, sono necessarie alcune definizioni preliminari per fornire contesto. Infatti, tutti i lavori esplorati in questo studio faranno riferimento alle seguenti definizioni.

Questa è una **matrice di mutazione**, una matrice binaria in cui una cella $(i, j)$ è pari ad 1 se e solo se il paziente nella riga $i$ ha il gene nella colonna $j$ mutato. Attraverso questa matrice, è possibile dare delle definizioni ulteriori: $\Gamma(g) := \{i \mid a_{i, g} = 1\}$ è detta **copertura del gene $g$**, ed è rappresentato dall'insieme dei pazienti che hanno il gene $g$ mutato; dato un insieme di geni $M$, la **copertura di $M$** è l'unione delle coperture dei geni di $M$, ovvero $\Gamma(M) := \bigcup_{g \in M}{\Gamma(g)}$. Un insieme di geni $M$ è detto essere **mutuamente esclusivo** se per ogni $g, g' \in M$, si verifica che $\Gamma(g) \cap \Gamma(g') = \varnothing$. Per stabilire se si verifica tale condizione, Vandin ha introdotto la definizione di **sovrapposizione di copertura** di un set di geni, definita come $\omega(M) := \sum_{g \in M}{|\Gamma(g)|} - |\Gamma(M)|$ Questo valore rappresenta il numero di pazienti che hanno _più di una mutazione_ in $M$. Infine, la metrica principale con la quale viene calcolato il livello di ottimalità di un set di geni è dato da $W(M) := |\Gamma(M)| - \omega(M)$. Notiamo che è opportuno che un set di geni $M$ **massimizzi** tale peso $W(M)$, poiché maggiore sarà il peso, maggiore sarà il valore di $|\Gamma(M)|$, che valuta la _copertura_ di $M$, e minore sara $\omega(M)$, che valuta quanta sovrapposizione è presente in $M$. Un set ottimale ha $W(M) = |\Gamma(M)|$, poiché per $\omega(M)$ si verifica che non ci sono pazienti con più di una mutazione in $M$, e dunque $M$ è **mutuamente esclusivo** per definizione.

Inoltre, si noti che un insieme di geni $M$ può essere rappresentato dalla corrispondente sottomatrice colonna di una matrice di mutazione, poiché l'ordine delle colonne non conta in quanto rappresentano geni. Questa rappresentazione matriciale di set di geni permette di formulare il problema di trovare $M
$ tale da massimizzare $W(M)$ come segue:

**Maximum Weight Submatrix Problem** (MWSP): Data una matrice di mutazione $A$ di dimensioni $m \times n$, ed un intero $k > 0$, si trovi una sottomatrice $m \times k$ di $A$ tale da massimizzare $W(M)$.

Questa formulazione permette di valutarne la complessità, ed è possibile dimostrare che l'MWSP è NP-completo.

### Un primo approccio greedy

Il primo approccio adottato da Vandin per risolvere l'MWSP è costituito dal seguente _algoritmo greedy_. Questo algoritmo, sebbene computazionalmente efficiente, non garantisce di trovare l'insieme di geni $\hat M$ che massimizza $W(\hat M)$. È possibile dimostrare che questo algoritmo è in grado di trovare $\hat M$ se la matrice di mutazione rispetta un modello che Vandin chiama **Gene Independence Model**, ma questo modello è di difficile applicazione in contesti reali, poiché necessita un numero di pazienti attualmente _proibitivo_.

### Utilizzando le MCMC

Il secondo approccio che Vandin descrive utilizza le **Catene di Markov Monte Carlo**, che _non necessita_ di assunzioni sulla distribuzione dei dati o sul numero di pazienti del dataset. Questa procedura si basa sull'algoritmo di Metropolis-Hasings, attraverso il quale vengono campionati set di insiemi $M$ di $k$ geni. Inoltre, è possibile dimostrare che questa catena ha _tempo di mixing veloce_.

L'idea di questa catena è di rappresentare un possibile insieme $M$ di geni attraverso gli stati della catena, e le transizioni tra gli stati sono dettate da $P(M_t, w, v)$.

TODO ENTRARE NEI DETTAGLI?

## MDPFinder

### L'algoritmo genetico

Come detto in precedenza, la funzione di peso $W(M)$ è ampiamente adottata in diversi studi, grazie alla propria capacità formalizzare la _mutua esclusività_ e la _copertura_ efficaciemente. Un altro studio che utilizza questa metrica, è il lavoro di Zhao, che ha introdotto un **algoritmo genetico** chiamato MDPFinder. Zhao definisce i seguenti **operatori genetici**:
  - _spazio delle ipotesi_ $\mathcal H$: un membro della popolazione è definito da una stringa composta da $n$ bit, e rappresenta un possibile insieme di geni $M$; in particolare, il bit in $i$-esima posizione è $1$ se e solo se l'$i$-esimo gene è in $M$; dunque, $\mathcal H$ è composto da tutte le possibili stringhe binarie lunghe $n$, aventi $k$ bit pari ad $1$;
  - la _funzione di fitness_ è data da $W(M)$
  - la _probabilità di selezione_ è data dal seguente rapporto, proporzionale a $W(M)$
  - scelti due membri della popolazione, la prole erediterà i geni che i propri genitori hanno in comune, e i restanti verranno scelti casualmente dalla differenza simmetrica
  - _operatore di mutazione_: ogni nuovo membro, con bassa probabilità, possono _subire una variazione_ di un 2 bit
  - Zhao introduce una procedura di **local search** per evitare di bloccare l'algoritmo su un minimo locale, che si comporta come l'_operatore di mutazione_

TODO ENTRARE NEI DETTAGLI?

Questo algoritmo è particolarmente flessibile, poiché non dipende da $W(M)$, e poiché è possibile _integrare_ i risultati con dati esterni. In particolare, Zhao presenta una **procedura di integrazione** che permette di incorporare dati esterni sull'**espressione dei geni**

TODO ENTRARE NEI DETTAGLI?

## Mutex

### Un approccio statistico

Dato che la mutua esclusività _esatta_ nei dati somatici reali è _improbabile_, un approccio comune in questo campo è quello di affidarsi a **metodi statistici**. La sezione seguente descriverà la _metrica_ sviluppata da Babur, che impiega l'analisi statistica per identificare i pathway driver. Babur propone una metrica che estende il _test esatto di Fisher_ per quantificare la mutua esclusività all'interno di un insieme di geni.

Babur definisce la seguente ipotesi nulla $H_0$: _dato un grupo di geni $M$, un membro del gruppo $g \in M$ è alterato indipendentemente dall'unione delle altre alterazioni del gruppo $\Gamma(M - \{g\})$_.

Questa ipotesi nulla assume che qualsiasi pattern osservato all'interno delle alterazioni di $M$ è _dovuto al caso_. Per testare $H_0$ è necessario valutare la probabilità di avere $\Gamma(g) \cap \Gamma(M - \{g\})$ pazienti che hanno sia $g$ sia qualsiasi altro gene di $M$ mutato. Assegnando il valore di tale probabiltà alla variabile aleatoria $X$, poiché $X$ segue una distribuzione ipergeometrica, la seguente è PMF con la quale è possibile calcolare $P(X = \gamma(g, M_g))$. Alternativamente, è possibile visualizzare tale probabilità attraverso la seguente tabella di contingenza per il test esatto di Fisher, compilandola utilizzando il principio di inclusione-esclusione.

Questa probabilità è utilizzata all'interno dell'algoritmo di Babur, ed è utilizzata per assegnare un $p$-value ad ognuno dei geni.

### TODO

Babur sfrutta questa metrica all'interno del seguente _algoritmo greedy_, con il quale è possibile estendere iterativamente un set iniziale $M$ composto solamente da un gene $g$. La procedura $\texttt{expandGroup}$ è definita da un algoritmo che espande, se possibile, l'insieme $M$, scegliendo ad ogni iterazione _1 gene_ preso dalla **prossimità di $M$** $\delta(M)$. Questa illustrazione mostra come opera l'algoritmo durante le varie iterazioni: i vertici contornati in grassetto sono quelli che definiscono $M$, mentre i vertici in grigio sono quelli che ne definiscono la _prossimità_ $\delta(M)$. Dunque, $\delta(M)$ rappresenta l'insieme dei possibili candidati da aggiungere ad $M$, e viene scelto il candidato _migliore_ in base ad un punteggio che sfrutta la metrica illustrata in precedenza.

TODO ENTRARE NEI DETTAGLI?

## Multi-Dendrix

### Estensione

Sebbene l'identificazione di _singoli pathway driver_ sia fondamentale per la ricerca e il trattamento del cancro, si è osservato che la maggior parte dei pazienti oncologici presenti mutazioni driver in **molteplici pathway**. Le metriche discusse finora non tengono conto di più pathways simultaneamente. Sebbene tali formalizzazioni possano essere applicate iterativamente per identificare più pathway driver, tale approccio potrebbe non essere sufficientemente preciso.

Per tenere in considerazione questo fatto, Leiserson ha esteso la funzione di peso $W(M)$ di Vandin, consentendo la valutazione della _mutua esclusività_ su **più pathway driver**. $W'(M) := \sum_{\rho = 1}^t{W(M_\rho)}$ questa formula permette di valutare il livello di _copertura_ e _mutua esclusività_ su una **collezione di insiemi di geni**.

### Un approccio alternativo per l'MWSP

Inizialmente, Leiserson ha formulato l'MWSP come ILP, attraverso le seguenti funzioni indicatrici:
  - $I_M(j) = 1 \iff j \in M$, dunque $I_M(j)$ è $1$ se e solo se il gene $j$ è in $M$
  - $C_i(M) = 1 \iff \exists g \in M \mid i \in \Gamma(g)$, dunque $C_i(M)$ è in $1$ se e solo se il esiste un paziente $i$ con almeno un gene $g$ di $M$ mutato

Attraverso queste funzioni indicatrici, è possibile formulare l'MWSP come mostrato. In particolare, notiamo che il secondo constraint forza $M$ ad avere dimensione $k$, mentre il terzo descrive il comportamento di $C_i(M)$.

### L'ILP di Multi-Dendrix

Successivamente, al fine di poter trovare molteplici driver pathway simultaneamente, Leiserson estende l'MWSP attraverso il seguente problema:

**Multiple Maximum Weight Submatrices Problem** (MMWSP): Data una matrice di mutazioni $A$ di dimensioni $m \times n$, un intero $t > 0$, e due interi $k_\mathrm{min}, k_\mathrm{max} \ge 0$, si trovi la collezione $M = \{M_1, \ldots, M_t\}$ di sottomatrici colonna di $A$ che massimizzi $W'(M)$, dove ogni sottomatrice $M_\rho$ (per ogni $1 \le \rho \le t$) ha dimensioni $m \times k_\rho$, per certi $k_\mathrm{min} \le k_\rho \le k_\mathrm{max}$.

Analogamente al caso $t = 1$, anche questo problema è NP-completo. Per risolvere l'MMWSP, Leiserson ha definito il seguente ILP, che estende quello precedentemente mostrato per l'MWSP. Si noti che il primo ed il secondo constraint sono estensioni dell'ILP precedente, il terzo constraint permette ad ogni set $M_\rho$ di avere dimensione $k_\mathrm{min} \le k \le k_\mathrm{max}$, ed infine il quarto constraint _non permette intersezioni_ tra i set della collezione $M$ (quest'ultimo può essere eventualmente esteso).

### Comparazione tra Multi-Dendrix ed Iter-Dendrix

Notiamo che è possibile definire una procedura per ottenere _molteplici driver pathway_ definendo il seguente algoritmo, denominato da Leiserson Iter-Dendrix. Questa procedura applica l'_algoritmo greedy_ di Vandin $t$ volte, e ad ogni iterazione viene rimosso l'insieme di geni restituito dall'algoritmo dal set totale di geni $\mathcal G$.

Vandin ha discusso questo approccio verso la fine del loro lavoro, evidenziando alcune _limitazioni_. In particolare, se gli insiemi di geni corrispondenti a ciascun pathway sono disgiunti, Iter-Dendrix può identificarli efficacemente, trovando con successo i set disgiunti $M_1$ e $M_2$ con molto peso, poiché la mutua esclusività viene valutata solo **all'interno degli insiemi**, non _tra di essi_. Tuttavia, se $M_1$ e $M_2$ condividono geni, rimuovere un set potrebbe influire sull'altro; se l'intersezione è minima, è ancora possibile identificare una parte del secondo set, ma in caso di sovrapposizione significativa, Iter-Dendrix potrebbe fallire.

In aggiunta, denominando con $M$ ed $I$ le collezioni di insiemi di geni ottenuti rispettivamente da Multi-Dendrix e da Iter-Dendrix, Leiserson delinea ulteriori _limitazioni_:
  - Iter-Dendrix può estendere solo uno degli insiemi che massimizza $W(I_\rho)$ in ogni iterazione;
  - l'insieme scelto da Iter-Dendrix potrebbe non appartenere ad $M$, poiché $M$ può includere insiemi subottimali se considerati singolarmente;
  - se $k_\mathrm{min} < k_\mathrm{max}$, Multi-Dendrix può selezionare insiemi con meno di $k_\mathrm{max}$ geni per massimizzare il peso complessivo $W'(M)$.

## $\mathrm{C}^3$

### Un metodo che sfrutta il clustering

Un approccio utilizzato in diversi studi per individuare _moduli mutuamente esclusivi_ prevede la costruzione di **grafi di geni** e l'identificazione di **cluster** basati su criteri specifici. Il metodo proposto da Hou consiste in un algoritmo progettato per affrontare le limitazioni delle tecniche precedenti. In particolare, una grande limitazione delle tecniche presentate in precedenza è la necessità di **ristrutturare l'algoritmo** ogni volta che vengono aggiunte _nuove informazioni biologiche_, mentre l'approccio di Hou è notevolmente flessibile.

Sia $G = (V, E)$ un _grafo di geni completo_, in cui per ogni coppia di geni $(u, v) \in E(G)$ sono definiti _due pesi_ $w^+_{uv}$ e $w^-_{uv}$. In particolare, $w^+_{uv}$ rappresenta il _costo di posizionare $u$ e $v$ in cluster diversi_, mentre $w^-_{uv}$ costituisce il _costo di posizionare $u$ e $v$ nello stesso cluster_. L'obiettivo dell'algoritmo di clustering è di generare cluster i cui geni sono tra loro molto mutuamente esclusivi.

La flessibilità del loro algoritmo deriva dalla possibilità di definire i due pesi di ogni arco potendo attingere da molteplici fonti e potendo includere varie informazioni biologiche. In particolare, sono definite 4 componenti attraverso le quali definire i vari pesi degli archi, ossia _mutua esclusività_ $\mathrm{(e)}$, _copertura_ $\mathrm{(c)}$, _informazioni sulla topologia della rete di geni_ $\mathrm{(n)}$ e _dati sull'espressione_ $\mathrm{(x)}$.

La componente della **mutua esclusività** è definita dalla seguente formula (semplificata rispetto all'originale, per brevità) $w_{uv}^-(\mathrm e) := \dfrac{|\Gamma (u) \cap \Gamma (v)|}{ \min(|\Gamma(u)|, |\Gamma (v)|)}$. Questo rapporto è intuitivamente coerente con la definizione di $w_{uv}^-$, poiché quest'ultimo rappresenta il costo di posizionare $u$ e $v$ nello stesso cluster, e questa formula rende $w_{uv}^-$ direttamente proporzionale al numero di pazienti che hanno _sia $u$ che $v$ mutato_. Dunque, minore è l'intersezione, minore è $w_{uv}^-$, e minore sarà il _costo di posizionare $u$ e $v$ nello stesso cluster_, ed infatti $u$ e $v$ dovrebbero essere posizionati nello stesso cluster se sono mutuamente esclusivi.

La componente della **copertura** è definita invece dalla seguente formula (semplificata rispetto all'originale, per brevità) $w_{uv}^+(\mathrm c) := |\Gamma(u) \Delta \Gamma(v)|$. Questa formula è intuitivamente coerente con la definizione di $w_{uv}^+$, poiché quest'ultimo rappresenta il costo di posizionare $u$ e $v$ in cluster diversi, e questa formula rende $w_{uv}^+$ direttamente proporzionale al numero di pazienti che hanno _o $u$ mutato ma non $v$, oppure $v$ mutato ma non $u$_. Dunque, maggiore è la differenza simmetrica, maggiore è $w_{uv}^+$, e maggiore sarà il _costo di posizionare $u$ e $v$ in cluster diversi_ ed infatti $u$ e $v$ dovrebbero essere posizionati nello stesso cluster se hanno alta copertura.

Hou ha mostrato che, all'interno dei pathway cellulari, la _distanza media tra driver_ è **significativamente inferiore** rispetto alla distanza che intercorre tra due geni qualsiasi. Questo suggerisce che la distanza tra i geni va _tenuta in considerazione_, e grazie alla flessibilità di $\mathrm{C}^3$, è possibile integrare questa informazione attraverso la seguente componente. La componente delle **informazioni sulla topologia della rete di geni** è definita dalla seguente formula (semplificata rispetto all'originale, per brevità) $w^+_{uv}(\mathrm n) := \dfrac{|\mathcal N'(u) \cap \mathcal N'(v)|}{|\mathcal N'(u) \cup \mathcal N'(v)|}$ dove $\mathcal N '(u) = \mathcal N (u) \cup \{u\}$ e $\mathcal N(u)$ sono i vicini di $u$ all'interno di un grafo $G'$ ottenuto dal database KEGG, che rappresenta le interazioni tra i geni. Questo rapporto è chiamato **coefficiente di similarità di Jaccard**, ed è intuitivamente coerente con la definizione di $w_{uv}^+$, poiché maggiore è il rapporto, e migliore sarà il collegamento in $G'$ tra $u$ e $v$, dunque la loro distanza è relativamente breve, e di conseguenza il _costo di posizionare $u$ e $v$ in cluster diversi deve essere maggiore_. 

Infine, per integrare le informazioni di **espressione genomica**, Hou ha utilizzato la seguente definizione $w_{uv}^+(\mathrm x) := \dfrac{\left\langle \mathrm z(u), \mathrm z (v)\right\rangle}{||\mathrm z(u)|| \cdot || \mathrm z (v)||}$ anche conosciuto come _coseno di simlarità_. Questo rapporto è intuitivamente coerente con la definizione di $w_{uv}^+$, poiché quest'ultimo rappresenta il costo di posizionare $u$ e $v$ nello stesso cluster, e questa formula rende $w_{uv}^+$ direttamente proporzionale a quanto simili sono $\mathrm z(u)$ e $\mathrm z(v)$, che sono i _vettori di espressione di $u$ e $v$ nel tempo_, rispettivamente.

Le formule dei pesi degli archi possono essere generalizzate come mostrato, con opportuni valori per i coefficienti $w_1, w_2$ e $w_3$.

### The ILP

È possibile ora descrivere l'ILP con il quale Hou ha formulato l'algoritmo di clustering di geni. Notiamo che la seconda equazione è la _disuguaglianza triangolare_, che rende l'appartenenza allo stesso cluster una _proprietà transitiva_; inoltre, la terza equazione forza i cluster ad avere dimensione al massimo $k$.

Poiché risolvere questo ILP è particolarmente complesso, Hou presenta una versione diversa di questo problema, nella quale il vincolo $x_e \in \{0, 1\}$ è rilassato ad essere $0 \le x_e \le 1$, trasformandolo in un LP. Ma affinché sia possibile definire cluster sul grafo, sono necessari valori interi delle varie $x_e$. Dunque, Hou ha formulato un **algoritmo di arrotondamento** che permette di arrotondare opportunamente le soluzioni dell'LP per poter definire un clustering.

TODO ENTRARE NEI DETTAGLI?
