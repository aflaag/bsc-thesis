# Speech

## Prima parte

### Il cancro

Il cancro è un gruppo di malattie caratterizzate dalla crescita incontrollata delle cellule che invadono tessuti ed organi e ne compromettono le funzionalità. Esistono oltre 100 tipi di cancro, come _carcinomi_, _sarcomi_ e _leucemie_, ed ogni anno i decessi per il cancro sono nell'ordine dei milioni. Ciò mostra quanto sia importante trovare trattamenti efficaci contro questa malattia.

<!-- Lo sviluppo del cancro** è un _processo complesso_ e graduale, influenzato da vari fattori, rendendo troppo semplicistico attribuire il cancro ad una sola causa. Ad esempio, **radiazioni** e molti altri _agenti cancerogeni chimici_ agiscono danneggiando il DNA e **causando mutazioni**. Questi sono noti come **agenti innescanti**, perché _innescano cambiamenti genetici_ che portano al cancro. Esempi ne sono le radiazioni ultraviolette solari, ed il fumo di tabacco, che contribuisce a una parte significativa di tutte le morti per cancro. -->

<!-- Le varie modalità con cui diversi fattori contribuiscono al cancro evidenziano la _complessità della malattia_, e sottolineano l'importanza di sviluppare **approcci terapeutici** efficaci. -->

<!-- La caratteristica fondamentale dello sviluppo del cancro è la **clonabilità tumorale**, la proprietà per la quale i tumori si sviluppano spesso da **singole cellule** che iniziano a _proliferare_ in modo anomalo. Tuttavia, l'origine clonale dei tumori non implica che la cellula progenitrice iniziale avesse fin dall'inizio _tutte le caratteristiche_ di una cellula cancerosa.  -->

### Cure attuali

La ricerca per trovare cure e trattamenti per il cancro è in continua evoluzione, a causa della gravità e della complessità della malattia. Attualmente, le principali tecniche per rimuovere e gestire il cancro includono chirurgia, radioterapia, chemioterapia e terapia ormonale. Ma nonostante i progressi realizzati, ognuno di questi approcci è tutt'ora significativamente limitato, e può portare a recidive tumorali e numerosi altri effetti collaterali indesiderati.

### Terapia a bersaglio

Le problematiche che caratterizzano gli attuali trattamenti del cancro hanno spinto ad un maggiore interesse per le terapie bersaglio. La terapia a bersaglio è un trattamento per il cancro che si concentra sulle proteine responsabili della crescita e della diffusione delle cellule tumorali, costituendo la base della medicina di precisione. Questo tipo di terapie sono vantaggiose poiché differiscono della chemioterapia standard, che distrugge indiscriminatamente cellule normali e tumorali, poiché sono in grado di attaccare specificamente le proteine anormali prodotte da geni mutati. Questo approccio offre una maggiore selettività e riduce gli effetti collaterali.

Naturalmente, l'efficacia delle terapie a bersaglio dipende direttamente dal target considerato. È necessario dunque porsi una domanda: come è possibile trovare target adeguatamente efficaci per scopi terapeutici?

### Il ruolo delle mutazioni nel cancro

<!-- Le **mutazioni** svolgono un _ruolo cruciale_ nello sviluppo del cancro, e la terapia mirata consente di affrontare specificamente queste mutazioni. Tuttavia, resta ancora complesso sviluppare terapie mirate per alcuni geni, e la loro efficacia può variare in base al paziente. La complessità di sviluppare _terapie mirate_ evidenzia la necessità di una ricerca continua per migliorare i trattamenti contro il cancro. -->

Il cancro evolve attraverso un processo multistep in cui le cellule acquisiscono gradualmente caratteristiche maligne tramite una serie di mutazioni. Infatti, a livello cellulare, lo sviluppo del cancro è come un processo di mutazione e selezione di cellule con capacità sempre maggiori di proliferare, sopravvivere e metastatizzare.

La prima fase, nota come iniziazione tumorale, comporta un'alterazione genetica che innesca una crescita anomala in una singola cellula. Successivamente, nella fase di selezione clonale, la progressione tumorale continua con l'insorgere di ulteriori mutazioni, alcune delle quali offrono un vantaggio selettivo, rendendo le cellule portatrici di queste mutazioni vantaggiose dominanti all'interno del tumore. Questa selezione continua nel corso dell'evoluzione del tumore, facendolo crescere più rapidamente e diventare sempre più maligno.

È dunque evidente che le mutazioni ricoprono un ruolo fondamentale per lo sviluppo e la progressione del cancro. Pertanto, per combattere efficacemente questa malattia, è essenziale acquisire una comprensione completa di come queste alterazioni genetiche si verificano e contribuiscono allo sviluppo del tumore.

### Tipi di mutazioni

È importante sottolineare che non tutte le anomalie presenti in un tumore sono rilevanti per la sua proliferazione. Infatti, le mutazioni del cancro sono generalmente divise in due categorie: le mutazioni _passenger_, che non conferiscono vantaggi diretti alla crescita tumorale, e le mutazioni _driver_, che invece contribuiscono direttamente alla progressione del cancro, fornendo vantaggio evolutivo e promuovendo la proliferazione delle cellule tumorali.

Dunque, poiché sono le più importanti per lo sviluppo del cancro, le mutazioni _driver_ devono essere il target delle terapie a bersaglio. Di conseguenza, riuscire a classificare le mutazioni in queste due categorie è fondamentale, al fine di riuscire a sviluppare terapie sempre più efficaci.

### Problemi nel classificare le mutazioni

Per classificare le mutazioni in queste due categorie, è essenziale valutare la loro funzione biologica, ma questo rimane tutt'ora difficile da eseguire. Esistono numerosi metodi per prevedere l'impatto funzionale di mutazioni, basati su conoscenze _a priori_. Tuttavia, questi approcci spesso non riescono a integrare le informazioni in modo efficace tra i vari tipi di mutazione e sono limitati dalla loro dipendenza da proteine conosciute, rendendoli meno efficaci per quelle meno studiate.

Con la diminuzione del costo del sequenziamento del DNA, è ora possibile categorizzare le mutazioni esaminandone la frequenza, poiché le mutazioni _driver_ sono tipicamente le più ricorrenti nei genomi dei pazienti.

Per geni con numero molto elevato di mutazioni, come TP53 o KRAS, la maggior parte dei metodi statistici suggerirà fortemente che questi geni siano _driver_. Tuttavia, i geni con più di una, ma comunque relativamente poche mutazioni, sono molto più comuni, e per questo tipo di geni analisi di frequenza non sono sufficienti per identificare in modo affidabile i geni _driver_.

Serve dunque un approccio più efficace per cercare di classificare le mutazioni nelle due tipologie.

<!-- Inoltre, poiché le _mutazioni driver_ si trovano principalmente in geni coinvolti nei **signaling pathway delle cellule**, in molti casi diversi pazienti presentano mutazioni in punti diversi punti dello stesso pathway. Di conseguenza, le mutazioni driver possono _variare notevolmente_ tra i campioni di pazienti, anche all'interno dello stesso tipo di cancro, rendendo difficile la classificazione. -->
<!---->
<!-- Pertanto, i metodi basati esclusivamente sulla frequenza di mutazione **non possono identificare** in modo definitivo i geni driver che sono mutati a _frequenze relativamente basse_. -->

### Pathway cellulari

Un pathway cellulare è una serie di reazioni chimiche e interazioni molecolari che si verificano all'interno di una cellula. Questi pathway sono essenziali per regolare le funzioni cellulari, come la crescita, il metabolismo, la risposta a segnali esterni e l'apoptosi.

Ogni pathway cellulare è costituito da una sequenza di eventi regolati da proteine, enzimi, e altre molecole che trasmettono segnali o apportano cambiamenti all'interno della cellula. Queste reazioni avvengono in modo ordinato e coordinato per mantenere l'equilibrio e la funzionalità della cellula.

Come mostrato in figura, è possibile rappresentare le catene di reazioni dei pathway attravreso grafi diretti.

### Cercare i pathway _driver_

TODO DA RIFARE

I pathway cellulari sono importanti poiché attraverso essi è possibile valutare la ricorrenza di singole mutazioni o geni, e molte considerazioni biologiche supportano questo approccio. In particolare, più mutazioni _driver_ in geni diversi possono portare a simili effetti _downstream_, quindi il **vantaggio selettivo** è _distribuito_ tra le frequenze delle varie alterazioni genetiche, il che significa che _mutazioni diverse_ possono influenzare lo _stesso pathway_ in vari campioni. Ciò suggerisce che l'attenzione dovrebbe concentrarsi sui **pathway driver** piuttosto che sulle _singole mutazioni driver_.

Tuttavia, l'attuale analisi dei pathway si basa sull'_identificazione di gruppi di geni_ all'interno di **pathway noti**. Anche se alcuni di questi sono ben documentati e catalogati in vari database, l'attuale comprensione dei pathway rimane _incompleta_. Queste _limitazioni_ hanno spinto a trovare una soluzione più efficace per identificare i pathway driver. Infatti, negli ultimi anni, l'attenzione si è spostata su tentativi per _identificare automaticamente_ pathway driver e gruppi di geni con mutazioni driver, derivandoli direttamente dai dati delle mutazioni somatiche.

### Ricerca di driver pathway

Trovare pathway driver senza criterio è complesso, per via dell'enorme numero di possibili gruppi di geni da testare. Infatti, poiché il genoma umano contiene all'incirca 20,000 geni che codificano proteine, ci sono più di $10^{26}$ gruppi di $7$ geni possibili.

Questo rende necessario trovare proprietà o caratteristiche specifiche per guidare la ricerca in modo efficiente. Fortunatamente, la nostra attuale comprensione dei processi mutazionali somatici nel cancro suggerisce vincoli sui modelli di mutazione.

### Copertura

In primo luogo, gli studi suggeriscono che un pathway importante per il cancro dovrebbe essere alterato in un numero significativo di pazienti, quindi ci si aspetta che la maggior parte dei pazienti presenti aberrazioni in alcuni geni all'interno pathway _driver_.

Pertanto, si presume che i geni _driver_ che costituiscono un _pathway driver_ frequentemente mutati in molti campioni. Questa caratteristica è misurata dalla cosiddetta **copertura.

### Mutua esclusività

In secondo luogo, la maggior parte delle tecniche sviluppate negli ultimi anni sfrutta una proprietà statistica molto più forte, osservata nei dati dei pazienti oncologici: ogni paziente, in genere, ha un numero relativamente ridotto di mutazioni, le quali colpiscono molteplici patwhay, quindi ogni percorso conterrà in media 1 mutazione driver per campione.

Questo concetto viene assiomatizzato sottoforma di mutua esclusività tra mutazioni _driver_ all'interno dello stesso pathway, e viene utilizzato dagli algoritmi di ricerca per identificare mutazioni e pathway _driver_.

### Pathway _driver_

Pertanto, un pathway _driver_ è costituito da geni che sono mutati in numerosi pazienti, con mutazioni approssimativamente mutuamente esclusive nel pathway.

Di conseguenza, affinché sia possibile cercare driver pathway, è necessario definire metriche efficaci che siano in grado di modellare e quantificare il livello di copertura e di mutua esclusività di un dato gruppo di geni.

<!-- ## Approcci -->
<!---->
<!-- Sebbene i meccanismi esatti dietro la _mutua esclusività_ nelle mutazioni genetiche rimangano poco chiari, questo fenomeno può comunque essere sfruttato efficacemente nella ricerca per identificare i pathway driver. -->
<!---->
<!-- Trovare un metodo efficace per quantificare il livello di _mutua esclusività_ non è semplice. Ad esempio, mentre la mutua esclusività di una _coppia_ di geni può essere valutata utilizzando il test esatto di Fisher, non esiste un metodo concordato per testare analiticamente la mutua esclusività tra _più di due_ elementi. Ad esempio, un approccio intuitivo potrebbe consistere nel verificare se _ciascuna coppia_ di geni all'interno di un gruppo mostra mutua esclusività; tuttavia, questo metodo potrebbe non essere corretto, poiché un gruppo di geni può mostrare un forte _pattern_ di mutua esclusività nel suo insieme anche se nessuna coppia individuale lo dimostra. -->
<!---->
<!-- A causa della complessità della misurazione della mutua esclusività, articoli recenti hanno proposto vari approcci, basati su diverse ipotesi. Gli approcci esistenti possono essere classificati in _due categorie_: **_de novo_** e **_knowledge-based_**. Gli approcci _de novo_ identificano pattern usando _solo i dati genomici dei pazienti_, senza ricorrere a database preesistenti come quelli sui pathway noti. Tuttavia, poiché mancano di informazioni esterne, potrebbero risultare _meno precisi_. Al contrario, gli approcci _knowledge-based_ integrano dati noti _a priori_, ma sono _limitati_ dalle lacune negli attuali database esistenti, che spesso non rappresentano accuratamente i pathway presenti nelle cellule tumorali. -->

## Seconda parte

### Matrice di mutazione

Una delle prime e più ampiamente utilizzate formalizzazioni matematiche per modellare e quantificare la mutua esclusività è stata introdotta da Vandin, professore dell'Universià di Padova.

Questa è una matrice di mutazione, una matrice binaria in cui la cella $(i, j)$ è pari ad $1$ se e solo se il paziente nella riga $i$ ha il gene nella colonna $j$ mutato. Attraverso questa matrice, è possibile dare delle definizioni ulteriori.

### Copertura di un gene

Questa formula rappresenta la copertura del gene $g$, che è data dall'insieme dei pazienti che hanno il gene $g$ mutato. Ad esempio, in figura è mostrata la copertura di $g_3$.

### Copertura di un insieme di geni

Dato un insieme di geni $M$, la copertura di $M$ è l'unione delle coperture dei geni di $M$, come mostrato a schermo. Ad esempio, per l'insieme $M = \{g_2, g_3\}$, la sua copertura è l'insieme $\{p_1, p_2, p_3\}$.

### Mutua eslcusività

Un insieme di geni è detto essere mutuamente esclusivo se le coperture dei geni che lo compongono sono a due a due disgiunte. In altre parole, $M$ è mutuamente esclusivo se non vi sono pazienti con più di una mutazione in $M$, o alternativamente, se ogni riga di $M$ contiene al massimo un $1$.

### Sovrapposizione di un insieme di geni

Per stabilire se un gruppo di geni è mutuamente esclusivo, Vandin ha introdotto la definizione di sovrapposizione di copertura di un set di geni, definita come mostrato.

Notiamo che la prima sommatoria conta tutti gli $1$ all'interno di $M$, e poiché il secondo valore della differenza è la copertura dell'insieme, $\omega(M)$ rappresenta il numero di pazienti che hanno più di una mutazione in $M$. Chiaramente, $M$ è mutuamente esclusivo se e solo se $\omega(M) = 0$.

### Peso di un gruppo di geni

Infine, la metrica principale con la quale viene calcolato il livello di ottimalità di un set di geni è dato dalla formula seguente, che sintetizza il bilanciamento tra quanti geni copre $M$, e quanto sia mutuamente esclusivo. In altre parole, $W(M)$ conta il numero di pazienti che hanno uno ed un solo $1$ all'interno delle righe di $M$.

Notiamo che è opportuno che un set di geni $M$ massimizzi tale peso, poiché maggiore sarà il peso, maggiore sarà la copertura di $M$, e minore sarà la sua sovrapposizione.

<!-- Analogamente al caso precedente, un set ottimale ha $W(M) = m$, poiché per $\omega(M) = 0$ si ha che $M$ è mutuamente esclusivo. -->

### Maximum Weight Submatrix Problem (MWSP)

La rappresentazione matriciale di set di geni $M$ permette di formulare il problema di trovare $M$ tale da massimizzare $W(M)$ come segue. Data una matrice di mutazione $A$ di dimensioni $m \times n$, ed un intero $k > 0$, si trovi una sottomatrice $m \times k$ di $A$ tale da massimizzare $W(M)$.

Questa formulazione permette di valutare la complessità del problema, ed è possibile dimostrare che l'MWSP è $\textsf{NP-completo}$, attraverso una riduzione dall'Independent Set Problem (ISP). In particolare, se fosse possibile risolvere efficientemente l'MWSP, sarebbe possibile risolvere efficientemente anche l'Independent Set Problem, un problema notoriamente $\textsf{NP-completo}$.

<!-- Il primo approccio adottato da Vandin per risolvere l'MWSP è costituito dal seguente _algoritmo greedy_ [SLIDE: mostro l'algoritmo]. Questo algoritmo, sebbene computazionalmente efficiente, non garantisce di trovare l'insieme di geni il peso. È possibile dimostrare che questo algoritmo è in grado di trovare l'insieme di geni migliore se la matrice di mutazione $A$ rispetta un modello che Vandin chiama **Gene Independence Model** [SLIDE: mostro il modello a schermo, senza descriverlo], ma questo modello è di difficile applicazione in contesti reali, poiché necessita di un numero di pazienti attualmente _proibitivo_. -->
<!---->
<!-- Il secondo approccio che Vandin descrive utilizza le **Catene di Markov Monte Carlo**, che _non necessita_ di assunzioni sulla distribuzione dei dati o sul numero di pazienti del dataset [SLIDE: mostro l'algoritmo]. Questa procedura si basa sull'algoritmo di Metropolis-Hastings, attraverso il quale vengono campionati set di insiemi $M$ di $k$ geni [SLIDE: mostro una catena coi geni che variano]. Inoltre, è possibile dimostrare che questa catena ha _tempo di mixing veloce_. -->
<!---->
<!-- ### MDPFinder -->
<!---->
<!-- Un altro studio che utilizza questa metrica di peso $W(M)$, è il lavoro di Zhao, che ha introdotto un _algoritmo genetico_ chiamato **MDPFinder**, definito dai seguenti **operatori genetici** [SLIDE: mostro tutti gli operatori a schermo]: -->
<!--   - _spazio delle ipotesi_ $\mathcal H$: un membro della popolazione è definito da una stringa binaria composta da $n$ bit, ognuna delle quali rappresenta un possibile insieme di geni $M$; in particolare, il bit in $i$-esima posizione è $1$ se e solo se l'$i$-esimo gene è in $M$; dunque, $\mathcal H$ è composto da tutte le possibili stringhe binarie lunghe $n$, aventi $k$ bit pari ad $1$; -->
<!--   - la _funzione di fitness_ è data da $W(M)$; -->
<!--   - la _probabilità di selezione_ è data dal rapporto mostrato, proporzionale a $W(M)$; -->
<!--   - scelti due membri della popolazione, la prole erediterà i geni che i propri genitori hanno in comune, e i restanti verranno scelti casualmente dalla loro differenza simmetrica; -->
<!--   - _operatore di mutazione_: ogni nuovo membro, con bassa probabilità, può _subire una variazione_ di un 2 bit; -->
<!--   - infine, Zhao introduce una procedura di **local search** per evitare che l'algoritmo si blocchi su un minimo locale, la quale si comporta come l'_operatore di mutazione_. -->
<!---->
<!-- Questo algoritmo è particolarmente flessibile, poiché è facile modificare _funzione di fitness_, e poiché è possibile _integrare_ i risultati con ulteriori dati. In particolare, Zhao presenta una **procedura di integrazione** che permette di incorporare dati esterni sull'**espressione dei geni** [SLIDE: mostro le formule della metrica di integrazione]. -->

### Un ILP per l'MWSP

Una delle implementazioni più dirette dell'MWSP è stata fornita da Leiserson, attraverso un Integer Linear Program (ILP). Per introdurlo, è necessario descrivere le seguenti variabili indicatrici:
  - $I_M(j)$ è la variabile indicatrice che descrive l'insieme di geni $M$, ed è definita come segue: $I_M(j) = 1 \iff j \in M$, dunque $I_M(j)$ è $1$ se e solo se $j$ appartiene ad $M$;
  - $C_i(M)$ è la variabile indicatrice che descrive quali pazienti copre $M$, ed è definita come segue: $C_i(M) = 1 \iff \exists g \in M \mid i \in \Gamma(g)$, dunque $C_i(M)$ è $1$ se e solo se esiste un paziente $i$ che ha un gene di $M$ mutato.

Attraverso queste funzioni indicatrici, è possibile formulare l'MWSP come mostrato. In particolare, notiamo che il primo constraint rappresenta $W(M)$, il secondo forza $M$ ad avere dimensione $k$, ed infine il terzo descrive il comportamento di $C_i(M)$.

<!-- Lo studio condotto da Leiserson ha permesso di sviluppare uno degli algoritmi più performanti, sia per risultati che per efficienza. Prima di descrivere il suo algoritmo, introduciamo un primo approccio descritto all'interno del loro studio, che servirà per illustrare meglio il successivo. -->

<!-- Come approccio iniziale, Leiserson ha formulato l'MWSP come ILP, attraverso le seguenti funzioni indicatrici: -->
<!---->
<!---->

### Multiple Maximum Weight Submatrix Problem (MMWSP)

Sebbene l'identificazione di singoli pathway driver sia fondamentale per la ricerca e il trattamento del cancro, si è osservato che la maggior parte dei pazienti oncologici presenta mutazioni driver in molteplici pathway. Per questo motivo, studi successivi hanno esteso l'MWSP, al fine di trovare più _driver_ pathway contemporaneamente. In particolare, questo problema utilizza $W'(M)$, una metrica permette di valutare il livello di copertura e mutua esclusività di una collezione di insiemi di geni.

**Multiple Maximum Weight Submatrices Problem** (MMWSP): Data una matrice di mutazione $A$ di dimensioni $m \times n$, ed un intero $t > 0$, si trovi la collezione $M = \{M_1, \ldots, M_t\}$ di sottomatrici colonna di $A$ che massimizzi $W'(M) := \sum_{\rho = 1}^t{W(M)}$.

Analogamente al caso $t = 1$, anche questo problema è $\textsf{NP-completo}$.

<!-- Per risolvere l'MMWSP, Leiserson ha definito il seguente ILP, chiamato **Multi-Dendrix**, che estende quello precedentemente mostrato per l'MWSP [SLIDE: mostro l'ILP]. Si noti che il primo ed il secondo constraint sono estensioni dell'ILP precedente, il terzo constraint permette ad ogni set $M_\rho$ di avere dimensione $k_\mathrm{min} \le k \le k_\mathrm{max}$, ed infine il quarto constraint _non permette intersezioni_ tra i set della collezione $M$ --- quest'ultimo può essere eventualmente esteso. -->
<!---->
<!-- Notiamo che è possibile definire una procedura per ottenere _molteplici driver pathway_ definendo il seguente algoritmo, denominato da Leiserson **Iter-Dendrix**. Questa procedura applica l'_algoritmo greedy_ di Vandin $t$ volte, e ad ogni iterazione viene rimosso l'insieme di geni restituito dall'algoritmo dal set totale di geni $\mathcal G$. -->
<!---->
<!-- Vandin ha discusso questo approccio verso la fine del loro lavoro, evidenziando alcune _limitazioni_. In particolare, se gli insiemi di geni corrispondenti a ciascun pathway sono disgiunti, Iter-Dendrix può identificarli efficacemente, trovando con successo i set disgiunti $M_1$ e $M_2$ con molto peso, poiché la mutua esclusività viene valutata solo **all'interno degli insiemi**, non _tra di essi_. Tuttavia, se $M_1$ e $M_2$ condividono geni, rimuovere un set potrebbe influire sull'altro; se l'intersezione è minima, è ancora possibile identificare una parte del secondo set, ma in caso di sovrapposizione significativa, Iter-Dendrix potrebbe fallire. -->
<!---->
<!-- ### $\mathrm{C}^3$ -->
<!---->
<!-- Un approccio utilizzato in diversi studi per individuare _moduli mutuamente esclusivi_ prevede la costruzione di **grafi di geni** e l'identificazione di **cluster** basati su criteri specifici. Il metodo proposto da Hou consiste in un algoritmo che sfrutta questa tecnica, denominato $\mathrm{C}^3$, progettato per affrontare le limitazioni delle tecniche precedenti. In particolare, una grande limitazione di molti degli algoritmi presentati è la necessità di **ristrutturare l'algoritmo** ogni volta che vengono aggiunte _nuove informazioni biologiche_, mentre l'approccio di Hou è notevolmente flessibile. -->
<!---->
<!-- Sia $G = (V, E)$ un _grafo di geni completo_, in cui per ogni coppia di geni $(u, v) \in E(G)$ sono definiti _due pesi_ $w^+_{uv}$ e $w^-_{uv}$. In particolare, $w^+_{uv}$ rappresenta il _costo di posizionare $u$ e $v$ in cluster diversi_, mentre $w^-_{uv}$ costituisce il _costo di posizionare $u$ e $v$ nello stesso cluster_. L'obiettivo dell'algoritmo di clustering è di generare cluster i cui geni sono tra loro mutuamente esclusivi ed hanno alta copertura [SLIDE: mostro grafo, pesi e cluster]. -->
<!---->
<!-- La flessibilità di questo algoritmo deriva dalla possibilità di definire i due pesi di ogni arco potendo attingere da molteplici fonti e potendo includere varie informazioni biologiche. In particolare, sono definite le seguenti 4 componenti attraverso le quali definire i vari pesi degli archi, ossia _mutua esclusività_ $\mathrm{(e)}$, _copertura_ $\mathrm{(c)}$, _informazioni sulla topologia della rete di geni_ $\mathrm{(n)}$ e _dati sull'espressione_ $\mathrm{(x)}$ [SLIDE: mostrale a schermo]. -->
<!---->
<!-- La componente della **mutua esclusività** è definita dalla seguente formula (semplificata rispetto all'originale, per brevità) $w_{uv}^-(\mathrm e) := \dfrac{|\Gamma (u) \cap \Gamma (v)|}{ \min(|\Gamma(u)|, |\Gamma (v)|)}$ [SLIDE: mostra la formula a schermo]. Questo rapporto è intuitivamente coerente con la definizione di $w_{uv}^-$, poiché quest'ultimo rappresenta il costo di posizionare $u$ e $v$ nello stesso cluster, e questa formula rende $w_{uv}^-$ direttamente proporzionale al numero di pazienti che hanno _sia $u$ che $v$ mutato_. Dunque, minore è l'intersezione, minore è $w_{uv}^-$, e minore sarà il _costo di posizionare $u$ e $v$ nello stesso cluster_, ed infatti $u$ e $v$ dovrebbero essere posizionati nello stesso cluster se sono mutuamente esclusivi. -->
<!---->
<!-- La componente della **copertura** è definita invece dalla seguente formula (semplificata rispetto all'originale, per brevità) $w_{uv}^+(\mathrm c) := |\Gamma(u) \Delta \Gamma(v)|$ [SLIDE: mostro la formula a schermo]. Questa formula è intuitivamente coerente con la definizione di $w_{uv}^+$, poiché quest'ultimo rappresenta il costo di posizionare $u$ e $v$ in cluster diversi, e questa formula rende $w_{uv}^+$ direttamente proporzionale al numero di pazienti che hanno _o $u$ mutato ma non $v$, oppure $v$ mutato ma non $u$_. Dunque, maggiore è la differenza simmetrica, maggiore è $w_{uv}^+$, e maggiore sarà il _costo di posizionare $u$ e $v$ in cluster diversi_, ed infatti $u$ e $v$ dovrebbero essere posizionati nello stesso cluster se hanno alta copertura. -->
<!---->
<!-- Hou ha mostrato che, all'interno dei pathway cellulari, la _distanza media tra driver_ è **significativamente inferiore** rispetto alla distanza che intercorre tra due geni qualsiasi. Questo suggerisce che la distanza tra i geni va _tenuta in considerazione_, e grazie alla flessibilità di $\mathrm{C}^3$, è possibile integrare questa informazione attraverso la seguente componente. La componente delle **informazioni sulla topologia della rete di geni** è definita dalla seguente formula (semplificata rispetto all'originale, per brevità) $w^+_{uv}(\mathrm n) := \dfrac{|\mathcal N'(u) \cap \mathcal N'(v)|}{|\mathcal N'(u) \cup \mathcal N'(v)|}$ [SLIDE: mostro la formula a schermo, con disegno] dove $\mathcal N '(u) = \mathcal N (u) \cup \{u\}$ e $\mathcal N(u)$ sono i vicini di $u$ all'interno di un grafo $G'$ ottenuto dal database KEGG, che rappresenta le interazioni tra i geni. Questo rapporto è chiamato **coefficiente di similarità di Jaccard**, ed è coerente con la definizione di $w_{uv}^+$. -->
<!---->
<!-- Infine, per integrare le informazioni di **espressione dei geni**, Hou ha utilizzato la seguente definizione $w_{uv}^+(\mathrm x) := \dfrac{\left\langle \mathrm z(u), \mathrm z (v)\right\rangle}{||\mathrm z(u)|| \cdot || \mathrm z (v)||}$ anche conosciuto come _coseno di simlarità_ [SLIDE: mostro la formula a schermo]. -->
<!---->
<!-- Le formule dei pesi degli archi possono essere generalizzate come mostrato, con opportuni valori per i coefficienti $w_1, w_2$ e $w_3$ [SLIDE: mostra la versione più generale possibile dei pesi]. -->
<!---->
<!-- Il seguente è l'ILP con il quale Hou ha formulato l'algoritmo di clustering di geni [SLIDE: mostro l'ILP a schermo]. Notiamo che la seconda equazione è la _disuguaglianza triangolare_, che rende l'appartenenza allo stesso cluster una _proprietà transitiva_, mentre la terza equazione forza i cluster ad avere dimensione al massimo $k$. -->
<!---->
<!-- Poiché risolvere questo ILP è particolarmente complesso, Hou presenta una versione diversa di questo problema, nella quale il vincolo $x_e \in \{0, 1\}$ è rilassato ad essere $0 \le x_e \le 1$, trasformandolo nel seguente LP [SLIDE: mostro l'LP a schermo]. Ma affinché sia possibile definire un clustering valido sul grafo, sono necessari _valori interi_ dei vari $x_e$. Dunque, Hou ha formulato il seguente **algoritmo di arrotondamento** che permette di arrotondare opportunamente le soluzioni dell'LP per poter definire un clustering valido [SLIDE: mostro l'algoritmo a schermo]. -->

### Approcci statistici

La metrica sviluppata da Vandin, ossia il peso $W(M)$, ha un'importante limitazione: assume che i pathway _driver_ abbiano i geni esattamente mutuamente esclusivi, ma nei dati somatici reali, l'esatta mutua eslcusività si verifica raremente. Questo significa che risolvere l'MWSP potrebbe non tenere in considerazione di soluzioni subottimali che non necessariamente massimizzano $W(M)$, ma che sono comunque pathway _driver_ nella realtà. Per questo motivo, approcci statistici tendono a performare meglio per questa tipologia di ricerca. Ad esempio, Babur ha sviluppato una metrica basata su una distribuzione ipergeometrica, che verrà ora illustrata.

### Ipotesi nulla

Babur definisce la seguente ipotesi nulla $H_0$: _dato un grupo di geni $M$, un membro del gruppo $g \in M$ è alterato indipendentemente dall'unione delle altre alterazioni del gruppo $\Gamma(M - \{g\})$_.

Ad esempio, se consideriamo il seguente gruppo di geni $M = \{g_1, g_2, g_3, g_4\}$ e le loro rispettive alterazioni nei pazienti. Questa ipotesi nulla assume che qualsiasi pattern osservato all'interno delle alterazioni di $M$ è dovuto al caso.

Per testare $H_0$ è necessario valutare la probabilità di avere $\Gamma(g) \cap \Gamma(M - \{g\})$ pazienti che hanno sia $g$ sia qualsiasi altro gene di $M$ mutato.

### $p$-value di un gene

Sia $X$ la variabile aleatoria che rappresenta il numero di pazienti aventi sia $g$ che un qualsiasi altro gene di $M - {g}$ mutato. Chiaramente, $X$ segue una distribuzione ipergeometrica.

Dunque, il $p$-value associato ad un gene è proprio la probabilità di avere $X = \Gamma(g) \cap \Gamma(M - \{g\})$, ed il punteggio di un insieme di geni $M$ è dato dal massimo dei $p$-value dei geni di $M$. Viene scelto il massimo per rimanere conservativi sul punteggio ottenuto.

<!-- Alternativamente, è possibile visualizzare tale probabilità attraverso la seguente tabella di contingenza per il test esatto di Fisher, compilandola utilizzando il principio di inclusione-esclusione [SLIDE: mostro la tabella del test esatto e il PIE applicato]. -->

